# -*- mode: mandoku-view; -*-
#+TITLE: 李羣玉詩集
#+DATE: 2015-09-11 08:38:00.785296
#+PROPERTY: ID KR4c0081
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0302-002李羣玉詩集-卷中.
<pb:KR4c0081_SBCK_002-1a>¶
李羣玉詩集卷中¶
　今體七言¶
　　　長沙春望&KR0009;涔陽故人¶
清明別後雨晴時極浦空顰一望眉湖畔春山¶
煙㸃㸃雲中逺樹黒離離依微水戍聞踈鼓掩¶
映沙村見酒旗風暖草長愁自醉行吟無處&KR0009;¶
相思¶
　　　金塘路中¶
山川楚越復呉秦蓬梗何年是住身黃葉黃花¶
古城路秋風秋雨别家人冰霜怯度商於(一作/村)¶
<pb:KR4c0081_SBCK_002-1b>¶
凍桂玉愁居帝里貧十口繫心抛不得每迴迴¶
首即長顰¶
　　　自遣¶
翻覆升況百歳中前途一半巳成空浮生暫&KR0009;¶
夢中夢丗事如聞風裏風脩竹萬竿資閴寂古¶
書千卷要窮通一壷濁酒暄和景誰㑹陶然失¶
馬翁¶
　　　送于少監自廣州還紫邏¶
鳴髙山水似麻源謝監東還憶故園海嶠煙霞¶
輕逸翰洛川花木待回軒宦情薄去詩千首丗¶
<pb:KR4c0081_SBCK_002-2a>¶
事閑來酒一樽明日中書見顔范如應通籍入¶
金門¶
　　　石門韋明府爲致東陽潭石鯽鱠¶
錦鱗銜餌出清漣暖日江亭動鱠筵疊雪亂消¶
飛筯底散絲繁灑拂刀前太湖浪&KR0003;朱衣鮒漢¶
浦休誇縮項鯿俊味品流知第一更勞霜橘助¶
芳鮮¶
　　　䂓公業在淨名得甚深義僕近獲顧長¶
　　　康月宫眞影對戴安道所𦘕文殊走筆¶
　　　此篇以屈瞻禮¶
<pb:KR4c0081_SBCK_002-2b>¶
五濁之丗塵冥冥逹觀栖心於此經但用須彌¶
藏芥子安知牛跡𥬇東溟主公吐辯眞無敵顧¶
氏傳神實有靈今日淨開方丈室一飛白足到¶
茅亭¶
　　　玉眞觀¶
髙情帝女慕乗鸞紺髪初簪玉葉冠(公主玉葉/冠時人莫)¶
(計其/價耳)秋月無雲生碧落素蕖含露出清瀾層城¶
煙霧將歸逺浮丗塵埃乆住難一自簫聲飛去¶
後洞宫深掩碧瑶壇¶
　　　辱綿州于中丞書信¶
<pb:KR4c0081_SBCK_002-3a>¶
一緘垂露到雲林中有孫陽念驥心萬木自凋¶
山不動百川皆旱海長深風標想見瑶臺鶴詩¶
韻如聞渌水琴他日縱陪池上酌巳應難到暝¶
猿吟(渇疾漸加/酒戸日減)¶
　　　送崔史君蕭山禱雨甘澤遽降¶
謝公一拜敬亭祠五馬旋歸下散絲不假土龍¶
呈夭矯自然石鷰起參差預聽禾稼如雲語應¶
有空濛似霧詩巳向爲霖報消息潁川徴詔是¶
前期¶
　　　重經巴丘(開成初陪故貟外/從翁詩酒遊泛)¶
<pb:KR4c0081_SBCK_002-3b>¶
昔年髙接李膺歡日泛仙舟醉碧瀾詩句亂隨¶
青草落酒腸俱逐洞庭寛浮生聚散雲相似往¶
事微冥夢一般今日片帆城下去秋風迴首淚¶
䦨干¶
　　　湘隂江亭却&KR0009;友人¶
湘岸初晴淑景遲風光正是客愁時幽花夜落¶
騷人浦芳草春深帝子祠往事隔年如過夢舊¶
遊迴首滿追思煙波自此扁舟去小酌聮文杳¶
未期¶
　　　哭郴州王使君¶
<pb:KR4c0081_SBCK_002-4a>¶
銀章朱紱照雲騘六換魚書惠化崇瑶樹忽傾¶
蒼栢下醉郷翻在夜臺中東山妓逐飛花散北¶
海樽隨逝水空曽是綺羅筵上客一來長慟向¶
春風¶
　　　九日巴丘楊公臺宴集¶
凄凄霜日上髙臺水國秋深客思哀萬疊銀山¶
寒浪起(一作/去)一行斜字早鴻來誰家搗練孤城¶
暮何處題衣逺信回江漢路長身不定菊花三¶
𥬇旅萍開¶
　　　奉和張舎人送秦練師歸岑公山¶
<pb:KR4c0081_SBCK_002-4b>¶
仙翁歸卧翠微岑一葉西風月峽深松徑(一作/澗)¶
定知芳草合玉書應念素塵侵閑雲不繫東西¶
影野鶴寧傷去住心蘭浦蒼蒼春欲暮落花流¶
水思離襟(一作/琴)¶
　　　送陶少府赴選¶
陶君官興本蕭踈長傍青山碧水居乆向三茅¶
窮藝術仍傳五柳舊琴書跡同飛鳥栖高樹心¶
似閑雲在太虚自是葛洪求藥價不關梅福戀¶
簪裾¶
　　　&KR0009;張祜(祜亦未面頻/&KR0009;聲相聞)¶
<pb:KR4c0081_SBCK_002-5a>¶
越水呉山任興行五湖雲月挂髙情不遊都邑¶
稱平子只向江東作歩兵昔歳芳聲到童稚老¶
來佳句徧公卿知君氣力波瀾地留取隂何沈¶
范名¶
　　　&KR0009;長沙許侍御¶
三年文㑹許追隨和徧南朝(一作/江南)雜體詩未以¶
(一作/把)緩毫還郭璞乞留殘錦與丘遲竹齋琴酒¶
懽成夢水寺煙霞賞對誰今日秋風滿湘浦秖¶
應搔首詠瓊枝¶
　　　望月懷友¶
<pb:KR4c0081_SBCK_002-5b>¶
浮雲捲盡看朣朧直出滄溟上碧空盈手水光¶
寒不濕流天素彩淨無風酒花蕩漾金樽裏棹¶
影飄颻玉浪中川路正長難可越美人千里思¶
何窮¶
　　　和呉中丞悼笙妓¶
麗質仙姿煙逐風鳯皇聲斷吹臺空多情草色¶
怨還緑無主杏花春自紅墮珥尚存芳樹下餘¶
香漸減(一作/滅)玉堂中唯應去抱雲和管從此長¶
歸阿姥宫¶
　　　薛侍御處乞靴¶
<pb:KR4c0081_SBCK_002-6a>¶
越客南來誇桂麖良工用意巧縫成看時共&KR0003;¶
茱茰皺着處嫌無鸜鵒鳴百里奚身悲甚似五¶
羊皮價敢全輕日於文苑陪髙歩贏得芳塵接¶
武名¶
　　　九子坡聞鷓鴣¶
落照蒼茫秋草明鷓鴣啼處逺人行正穿屈曲¶
﨑嶇路更聽鈎輈格磔聲曽泊桂江深岸雨亦¶
於梅嶺阻歸程此時爲爾腸千斷乞放今宵白¶
髪生¶
　　　涼公從叔春祭廣利王廟¶
<pb:KR4c0081_SBCK_002-6b>¶
龍驤伐鼓下長川直濟雲濤古廟前海客歛威¶
驚火斾天呉收浪避樓船隂靈逈作南溟主祀¶
典髙齊五嶽肩從此華夷封域靜濳薫玉燭奉¶
堯年¶
　　　長沙紫極宫雨夜愁坐¶
獨坐髙齋寒擁衾洞宫臺殿窅沉沉春燈含思¶
靜相伴夜雨滴愁更向深窮逹未知他日事是¶
非皆到此時心羇棲摧剪平生志抱膝時爲梁¶
甫吟¶
　　　盧逸人隱居¶
<pb:KR4c0081_SBCK_002-7a>¶
棊局茅亭幽澗濵竹寒江靜逺無人村梅尚歛¶
風前𥬇沙草初偷雪後春鵬鷃喻中消日月滄¶
浪歌裏放心神平生自有煙霞志乆欲抛身狎¶
隱淪¶
　　　江樓閑望懷關中親故¶
揺落江天欲盡秋逺鴻髙送一行愁音書寂絶¶
秦雲外身丗蹉&KR0760;楚水頭年皃暗隨黃葉去時¶
情深付碧波流風凄日冷江湖晚駐目寒空獨¶
𠋣樓¶
　　　請告南歸留别同館(中元作)¶
<pb:KR4c0081_SBCK_002-7b>¶
一㸃燈前獨坐身西風&KR0004;動帝城砧不勝&KR0067;信¶
郷關思遂作陶濳歸去吟書閤乍離情黯黯彤¶
庭迴望肅沉沉應怜一別瀛洲侣萬里單飛雲¶
外深¶
　　　&KR0009;友二首¶
野水晴山雪後時獨行村路更相思無因一向¶
溪橋醉處處寒梅映酒旗¶
花落輕寒酒熟遲醉眠不及落花期愁人想憶¶
春山暮煙樹蒼蒼播榖時¶
　　　桃源¶
<pb:KR4c0081_SBCK_002-8a>¶
我到瞿眞上昇處山川四望使人愁紫雲白鶴¶
去不返唯有桃源溪水流¶
　　　題王侍御宅¶
門向滄江碧岫開地多鷗鷺少塵埃緑隂十里¶
灘聲裏閑即王家看竹來¶
　　　聞湘南從叔朝覲¶
長沙地窄却回時舟楫駸駸向鳯池爲報湘川¶
神女道莫教雲雨濕旌旗¶
　　　漢陽太白樓¶
江上晴樓翠靄間滿簾春水滿䆫山青楓緑草¶
<pb:KR4c0081_SBCK_002-8b>¶
將愁去逺入呉雲暝不還¶
　　　送客¶
沅水羅文海燕回柳條牽恨到荆臺定知行路¶
春愁裏故郢城邊見落梅¶
　　　澧陵路中¶
别酒離亭十里強半醒半醉引愁長無端寂寂¶
春山路雪打溪梅狼籍香¶
　　　校書叔遺暑服¶
翠芸箱裏疊䆍　楚葛湘紗淨似空便着清江¶
明月夜輕涼與掛(一作/致)一身風¶
<pb:KR4c0081_SBCK_002-9a>¶
　　　贈魏三十七¶
名珪字玉淨無瑕美譽芳聲有數車莫放熖光¶
髙二丈來年燒殺杏園花¶
　　　酬崔表仁¶
昨日朱門一見君忽驚野鶴在雞羣不應長啄¶
潢汙水早晚歸飛碧落雲¶
　　　旅遊畨禺獻涼公¶
帝郷羣侣杳難尋獨立滄洲歳暮心野鶴飛栖¶
無逺近稻梁多處則恩深¶
　　　長沙元門寺張璪貟外壁𦘕¶
<pb:KR4c0081_SBCK_002-9b>¶
片石長松𠋣素楹翛然雲壑見髙情丗人只愛¶
凡花鳥無處不知梁廣名¶
　　　出春明門¶
本不將心挂名利亦無情意在樊籠鹿裘藜杖¶
且歸去冨貴榮華春夢中¶
李羣玉詩集卷中¶
